---
layout:     post
title:      毛诗正义
subtitle:   
date:       2020-09-05
author:     阳光和鱼
header-img: img/post-bg-desk.jpg
catalog: true
tags:
    - 诗经


---



## 目录

周南：[桃夭](#桃夭)、[兔罝](#兔罝)、[芣苡](#芣苡)、[汉廣](#汉廣)

## 体例

1. 也许因为古代纸张贵重，古籍的排版十分紧凑，少有标点、分段等，千百年间形成了古籍版面特色。但这种【排版对于现代人来说，初读起来十分困难，严重打击学习古典文学的积极性。在此趁着学习《毛诗正义》的契机，对此书文字版面进行富文本处理，突出其结构次第，以便于阅读、查找。毛诗正义文本来源于[维基文库]([https://zh.m.wikisource.org/zh-hans/%E6%AF%9B%E8%A9%A9%E6%AD%A3%E7%BE%A9](https://zh.m.wikisource.org/zh-hans/毛詩正義))；

   

2. 不同部分（经、传、笺、音义、疏）的颜色差异化显示；
   - 经部分为大字，<font size=5 color=3498DB>蓝色</font>

   - 传、笺、音义部分为<font size=4 color=9B59B6>紫色</font>

   - 疏部分为黑色

     

3. **“传”、“笺”、“音义”、“疏”、“正义”**字作为结构的重要标识，标注为<font size=4 color=1ABC9C>绿色</font>；

   

4. 对于**疏**中开头引自传、笺等首尾词，如`傳「肅肅」至「杙聲」。`进行**加粗**;

   

5. 对于**疏**中罗列字词出处多个出处或解释，如内容并列，则作为列表罗列之，并标识为无编号，以便结构清晰；

   

## 周南

### [桃夭](#桃夭)

<font size=5 color=2980B9>《桃夭》，后妃之所致也。不妒忌，則男女以正，婚姻以時，國無鰥民也。</font>****

（<font size=4 color=9B59B6><font size=4 color=1ABC9C>传</font>老而無妻曰鰥。<font size=4 color=1ABC9C>音义</font>○「桃夭」，於驕反。桃，木名。《說文》作「枖」，云「木少盛貌」。睘，本亦作「鰥」，古頑反。）</font>****

<font size=4 color=1ABC9C>疏</font><font><b>「《桃夭》三章，章四句」至「鰥民」</b></font>。○<font  size=4 color=1ABC9C>正義</font>曰：作《桃夭》詩者，后妃之所致也。后妃內脩其化，讚助君子，致使天下有禮，昏娶不失其時，故曰致也。由后妃不妒忌，則令天下男女以正，年不過限，昏姻以時，行不逾月，故周南之國皆無鰥獨之民焉，皆后妃之所致也。此雖文王化使之然，亦由后妃內讚之致，故因上《螽斯》后妃不妒忌後，言其所致也。且言致從家至國，亦自近致遠之辭也。男女以正，三章上二句是也。昏姻以時，下二句是也。國無鰥民焉，申述所致之美，於經無所當也。

○**箋「老而」至「曰鰥」**。○<font  size=4 color=1ABC9C>正義</font>曰：

- 劉熙《釋名》云「無妻曰鰥」者，「愁悒不寐，目恒鰥鰥然，故其字從魚，魚目不閉也。無夫曰寡。寡，踝也，單獨之名」。鰥或作「矜」，同。蓋古今字異。
- 《王制》曰：「老而無妻謂之矜，老而無夫謂之寡。」則鰥、寡，年老不復嫁娶之名也。
- 《孝經》注云：「丈夫六十無妻曰鰥，婦人五十無夫曰寡也。」知如此為限者，以《內則》云「妾雖老，年未滿五十，必與五日之禦」，則婦人五十不復禦，明不復嫁矣，故知稱寡以此斷也。
- 《士昏禮》注云「姆，婦人年五十出而無子者」，亦出於此也。本三十男，二十女為昏。婦人五十不嫁，男子六十不復娶，為鰥、寡之限也。《巷伯》傳曰「吾聞男女不六十不間居」，謂婦人也。
- 《內則》曰 「唯及七十，同藏無間」，謂男子也。此其差也。
- 《白虎通》云：「鰥之言鰥，鰥無所親」，則寡者少也，言少匹對耳，故《鴻雁》傳「偏喪曰寡」，此其對例也。婦人無稱鰥之文，其男子亦稱寡，襄二十七年傳曰：「崔杼生成及彊而寡」，故《小雅》云：「無夫無婦並謂之寡。丈夫曰索，婦人曰釐。」又許慎曰「楚人謂寡婦為霜」，並其異名也。鰥、寡之名，以老為稱，其有不得及時為室家者，亦同名焉。即此無鰥民，謂年不過時，過則謂之鰥，故舜年三十不娶，
- 《書》曰：「有鰥在下，曰虞舜。」
- 《唐》傳：「孔子曰：『舜父頑母嚚，不見室家之端，故謂之鰥。』」是三十不娶稱鰥也。又《何草不黃》云「何人不矜」，尚從軍未老，不早還見室家，亦謂之矜。
- 《易·大過》「九二，老夫得其女妻，無不利」，「九五，老婦得其士夫，無咎無譽」。彼鄭注云：以丈夫年過娶二十之女，老婦年過嫁於三十之男，皆得其子。彼言老，若容男六十、婦五十猶得嫁娶者，
- 《禮》：「宗子雖七十，無無主婦。」是年過可以改娶，則婦人五十或可以更嫁者。言鰥寡，據其不得嫁娶者耳。傳言崔杼為寡，則有子亦稱寡。鰥寡據其困者多是無子，故《王制》及《周禮》皆云「天民之窮而無所告者」。

傳以「桃之夭夭」言其少壯宜其室家為不逾時，則上句言其年盛，下句言嫁娶得時也。但傳說昏嫁年月於此不著。《摽有梅》卒章，《傳》曰「三十之男，二十之女，不待禮會而行之」，謂期盡之法，則男女以正，謂男未三十，女未二十也。此三章皆言女得以年盛時行，則女自十五至十九也。女年既盛，則男亦盛矣，自二十至二十九也。《東門之楊》傳曰「男女失時，不逮秋冬」，則秋冬嫁娶正時也。言宜其室家無逾時，則三章皆為秋冬時矣。鄭以三十之男，二十之女，仲春之月為昏，是禮之正法，則三章皆上二句言婦人以年盛時行，謂二十也，下句言年時俱當，謂行嫁又得仲春之正時也。

<font size=5 color=3498DB>桃之夭夭，灼灼其華。</font>****

<font size=4 color=9B59B6>（<font size=4 color=1ABC9C>传</font>興也。桃有華之盛者。夭夭，其少壯也。灼灼，華之盛也。<font size=4 color=1ABC9C>箋</font>云：興者，逾時婦人皆得以年盛時行也。<font size=4 color=1ABC9C>音义</font>○少，詩照反。）</font>****

<font size=5 color=3498DB>之子於歸，宜其室家。</font>****

<font size=4 color=9B59B6>（<font size=4 color=1ABC9C>传</font>之子，嫁子也。於，往也。宜，以有室家無逾時者。<font size=4 color=1ABC9C>箋</font>云：宜者，謂男女年時俱當。<font size=4 color=1ABC9C>音义</font>○當，丁浪反。）</font>****

<font size=4 color=1ABC9C>疏</font><font><b>「桃之」至「室家」</b></font>。

- ○毛以為少壯之桃夭夭然，復有灼灼然。此桃之盛華，以興有十五至十九少壯之女亦夭夭然，復有灼灼之美色，正於秋冬行嫁然。是此行嫁之子，往歸嫁於夫，正得善時，宜其為室家矣。

- ○鄭唯據年月不同，又宜者，謂年時俱善為異。

○**傳「桃有華之盛者」**。○<font  size=4 color=1ABC9C>正義</font>曰：夭夭言桃之少，灼灼言華之盛。桃或少而未華，或華而不少。此詩夭夭、灼灼並言之，則是少而有華者，故辨之。言桃有華之盛者，由桃少故華盛，以喻女少而色盛也。
○**箋「時婦」至「時行」**。○<font  size=4 color=1ABC9C>正義</font>曰：此言年盛時，謂以年盛二十之時，非時月之時。下云「宜其室家」，乃據時月耳。
○**箋「宜者」至「俱當」**。○<font  size=4 color=1ABC9C>正義</font>曰：易傳者以既說女年之盛，又言「之子於歸」，後言「宜其室家」，則總上之辭，故以為年時俱當。

<font size=5 color=3498DB>桃之夭夭，有蕡其實。</font>****

<font size=4 color=9B59B6>（<font size=4 color=1ABC9C>传</font>蕡，實貌。非但有華色，又有婦德。<font size=4 color=1ABC9C>音义</font>○蕡，浮云反。）</font>****

<font size=5 color=3498DB>之子於歸，宜其家室。</font>****

<font size=4 color=9B59B6>（<font size=4 color=1ABC9C>传</font>家室，猶室家也。）</font>****

<font size=5 color=3498DB>桃之夭夭，其葉蓁蓁。</font>****

<font size=4 color=9B59B6>（<font size=4 color=1ABC9C>传</font>蓁蓁，至盛貌。有色有德，形體至盛也。<font size=4 color=1ABC9C>音义</font>○蓁，側巾反。）</font>****

<font size=5 color=3498DB>之子於歸，宜其家人。</font>****

<font size=4 color=9B59B6>（<font size=4 color=1ABC9C>传</font>一家之人盡以為宜。箋云：家人，猶室家也。<font size=4 color=1ABC9C>音义</font>○盡，津忍反，或如字。他皆放此。）</font>****

<font size=4 color=1ABC9C>疏</font><font><b>箋「家人猶室家」</b></font>○<font  size=4 color=1ABC9C>正義</font>曰：易傳者以其與上相類，同有「宜其」之文，明據宜其為夫婦，據其年盛，得時之美，不宜橫為一家之人。桓十八年《左傳》曰：「女有家，男有室。」室家謂夫婦也。此云「家人」，家猶夫也，人猶婦也，以異章而變文耳，故云「家人猶室家」也。

<font size=5 color=3498DB>《桃夭》三章，章四句。</font>****



### [兔罝](#兔罝)

[返回目录](#目录)

<font size=5 color=3498DB>《兔罝》，后妃之化也。《關雎》之化行，則莫不好德，賢人眾多也。</font>****

<font size=4 color=9B59B6><font size=4 color=1ABC9C>音义</font>（○菟罝，菟又作兔，他故反；罝音子斜反，《說文》子餘反。好，呼報反。）</font>**** 

<font size=4 color=1ABC9C>疏</font><font><b>「《兔罝》三章，章四句」至「眾多」。</b></font>

○<font  size=4 color=1ABC9C>正義</font>曰：作《兔罝》詩者，言后妃之化也。言由后妃《關雎》之化行，則天下之人莫不好德，是故賢人眾多。由賢人多，故兔罝之人猶能恭敬，是后妃之化行也。經三章皆言賢人眾多之事也。經直陳兔罝之人賢，而云多者，笺云：罝兔之人，鄙賤之事，猶能恭敬，則是賢人眾多。是舉微以見著也。《桃夭》言后妃之所致，此言后妃之化，《芣苡》言后妃之美。此三章所美如一，而設文不同者，以《桃夭》承《螽斯》之後，《螽斯》以前皆后妃身事，《桃夭》則論天下昏姻得時，為自近及遠之辭，故云所致也。此《兔罝》又承其後，已在致限，故變言之化，明后妃化之使然也。《芣苡》以后妃事終，故總言之美。其實三者義通，皆是化美所以致也。又上言不妒忌，此言《關雎》之化行，不同者，以《桃夭》說昏姻男女，故言不妒忌，此說賢人眾多，以《關雎》求賢之事，故言《關雎》之化行。《芣苡》則婦人樂有子，故云和平。序者隨義立文，其實總上五篇致此三篇。

<font size=5 color=2980B9>肅肅兔罝，椓之丁丁。</font>****


<font size=4 color=9B59B6><font size=4 color=1ABC9C>传</font>（肅肅，敬也。兔罝，兔罟也。丁丁，椓杙聲也。<font size=4 color=1ABC9C>箋</font>云：罝兔之人，鄙賤之事，猶能恭敬，則是賢者眾多也。<font size=4 color=1ABC9C>音义</font>○椓，陟角反。丁，陟耕反。罟音古，罔也。杙，本又作弋，羊職反，郭羊北反。《爾雅》云「枳謂之杙」，李巡云：「橛也。」枳音特。橛音其月反。）</font>****


<font size=5 color=3498DB>赳赳武夫，公侯幹城。</font>****


<font size=4 color=9B59B6><font size=4 color=1ABC9C>传</font>（赳赳，武貌。幹，扞也。<font size=4 color=1ABC9C>箋</font>云：幹也，城也，皆以禦難也。此罝兔之人，賢者也，有武力，可任為將帥之德，諸侯可任以國守，扞城其民，折衝禦難於未然。<font size=4 color=1ABC9C>音义</font>○赳，居黝反，《爾雅》云：「勇也。」幹如字，孫炎注云：「幹，楯，所以自蔽扞也。」舊戶旦反，沈音幹。扞，戶旦反。禦，魚呂反。難，乃旦反，下同。任音壬。將，子匠反。帥，色類反，沈所愧反。「可任」，而鴆反，後不音者放此。守，手又反。折，之役反。衝，昌容反。）</font>****

<font size=4 color=1ABC9C>疏</font><font><b>「肅肅兔罝，椓之丁丁，赳赳」至「幹城」。</b></font>

○毛以為肅肅然恭敬之人，乃為兔作罝，身自椓杙。其椓杙之聲丁丁然，雖為鄙賤之事，甚能恭敬。此人非直能自肅敬，又是赳赳然威武之夫，可以為公侯之扞城。言可以蕃屏公侯，為之防固也。
○鄭唯幹城為異。言此罝兔之人，有赳赳然威武之德，公侯可任以國守，令扞城其民，使之折衝禦難於未然也。謂公侯使之與民作扞城也。

○**傳「肅肅」至「杙聲」。**	○<font  size=4 color=1ABC9C>正義</font>曰：「肅肅，敬也」，《釋訓》文。此美其賢人眾多，故為敬。

- 《小星》云「肅肅宵征」，故傳曰：「肅肅，疾貌。」
- 《鴇羽》、《鴻雁》說鳥飛，文連其羽，故傳曰：「肅肅，羽聲也。」
- 《黍苗》說宮室，箋云：「肅肅，嚴正之貌。」各隨文勢也。

《釋器》云：「兔罟謂之罝。」李巡曰：「兔自作徑路，張罝捕之也。」《釋宮》云：「枳謂之杙。」李巡云：「杙謂鬘也。」此「丁丁」連「椓之」，故知椓杙聲，故《伐木》傳亦云：「丁丁，伐木聲。」

**○傳「幹，扞也」**。○<font  size=4 color=1ABC9C>正義</font>曰：《釋言》文。孫炎曰：「幹，盾，自蔽扞也。」下傳曰：「可以製斷，公侯之腹心。」是公侯以為腹心。則好仇者，公侯自以為好匹；幹城者，公侯自以為扞城。言以武夫自固，為扞蔽如盾，為防守如城然。

**○箋「幹也」至「未然」。**○<font  size=4 color=1ABC9C>正義</font>曰：箋以此武夫為扞城其民，易傳者以其赳赳武夫，論有武任，明為民扞城，可以禦難也。言未然者，謂未有來侵者，來則折其衝，禦其難也。若使和好，則此武夫亦能和好之，故二章云公侯好仇。

<font size=5 color=3498DB>肅肅兔罝，施於中逵。</font>****


<font size=4 color=9B59B6>（<font size=4 color=1ABC9C>传</font>逵，九達之道。<font size=4 color=1ABC9C>音义</font>○施，如字。逵，求龜反。杜預注《春秋》云：「塗方九軌。」）</font>****


<font size=4 color=1ABC9C>疏</font><font><b>傳「逵，九達之道」。</b></font>○<font  size=4 color=1ABC9C>正義</font>曰：《釋宮》云：

- 「一達謂之道路，二達謂之歧旁。」郭氏云：「岐道旁出。」

- 「三達謂之劇旁。」孫炎云：「旁出歧多故曰劇。」

- 「四達謂之衢。」郭氏云：「交道四出。」

- 「五達謂之康。」孫炎云：「康，樂也，交會樂道也。」

- 「六達謂之莊。」孫氏云：「莊，盛也，道煩盛。」

- 「七達謂之劇驂。」孫氏云：「三道交，復有一歧出者。」

- 「八達謂之崇期。」郭氏云：「四道交出。」

- 「九達謂之逵。」郭璞云：「四道交出，復有旁通者。」

莊二十八年《左傳》「楚伐鄭，入自純門，及逵市」。杜預云：「逵並九軌。」案《周禮》「經塗九軌」，不名曰逵，杜意蓋以鄭之城內不應有九出之道，故以為並九軌，於《爾雅》則不合也。

<font size=5 color=3498DB>赳赳武夫，公侯好仇。</font>****


<font size=4 color=9B59B6>（<font size=4 color=1ABC9C>笺</font>云：怨耦曰仇。此罝兔之人，敵國有來侵伐者，可使和好之，亦言賢也。）</font>****


<font size=4 color=1ABC9C>疏</font><font><b>「赳赳」至「好仇」。</b></font>○毛以為赳赳然有威武之夫，有文有武，能匹耦於公侯之志，為公侯之好匹。此雖無傳，以毛仇皆為匹，鄭唯好仇為異。

<font size=5 color=3498DB>肅肅兔罝，施於中林。</font>****

<font size=4 color=9B59B6>（<font size=4 color=1ABC9C>传</font>中林，林中。<font size=4 color=1ABC9C>音义</font>○施如字，沈以豉反。）</font>****


<font size=5 color=3498DB>赳赳武夫，公侯腹心。</font>****

<font size=4 color=9B59B6>（<font size=4 color=1ABC9C>传</font>可以製斷，公侯之腹心。箋云：此罝兔之人，於行攻伐，可用為策謀之臣，使之慮無，亦言賢也。<font size=4 color=1ABC9C>音义</font>○斷，丁亂反。）</font>****


<font size=4 color=1ABC9C>疏</font> **「公侯腹心」**。○毛以為兔罝之人有文有武，可以為腹心之臣。言公侯有腹心之謀事，能製斷其是非。○鄭以為此罝兔之人賢者，若公侯行攻伐時，可使之為腹心之計，謀慮前事。○傳「可以」至「腹心」。○正義曰：解武夫可為腹心之意。由能製斷，公侯之腹心；以能製治，己之腹心；臣之倚用，如己腹心。○箋「此罝」至「言賢」。○正義曰：箋以首章為禦難，謂難未至而預禦之。二章為和好怨耦，謂己被侵伐，使和好之也。皆是用兵之事，故知此腹心者，謂行攻伐，又可以為策謀之臣，使之慮無也。慮無者，宣十二年《左傳》文也，謀慮不意之事也。今所無，不意有此，即令謀之，出其奇策也。言用策謀，明自往攻伐，非和好兩軍，與二章異也。

<font size=5 color=3498DB>《兔罝》三章，章四句。</font>****

### [芣苡](#芣苡)

[返回目录](#目录)

<font size=5 color=3498DB>《芣苡》，后妃之美也。和平則婦人樂有子矣。</font>****


<font size=4 color=9B59B6>（<font size=4 color=1ABC9C>笺</font>天下和，政教平也。<font size=4 color=1ABC9C>音义</font>○芣苡，音浮。苡，本亦作「苡」，音以。《韓詩》云：「直曰車前，瞿曰芣苡。」郭璞云：「江東呼為蝦蟆衣。」《草木疏》云：「幽州人謂之牛舌，又名當道，其子治婦人生難。」《本草》云：「一名牛遺，一名勝舄。」《山海經》及《周書·王會》皆云：「芣苡，木也，實似李，食之宜子，出於西戎。」衛氏傳及許慎並同此。王肅亦同，王基已有駁難也。 舄音昔。）</font>****


<font size=4 color=1ABC9C>疏</font><font><b>「《芣苡》三章，章四句」至「有子」。</b></font>○<font  size=4 color=1ABC9C>正義</font>曰：若天下亂離，兵役不息，則我躬不閱，於此之時，豈思子也？今天下和平，於是婦人始樂有子矣。經三章，皆樂有子之事也。定本「和平」上無「天下」二字，據箋，則有者誤也。

**○箋「天下和，政教平」**。○<font  size=4 color=1ABC9C>正義</font>曰：文王三分天下有其二，言天下者，以其稱王，王必以天下之辭，故《騶虞序》曰「天下純被文王之化」是也。文王平六州，武王平天下，事實平定，唯不得言太平耳。太平者，王道大成，圖瑞畢至，故曰太平。雖武王之時，亦非太平也，故《論語》曰：「《武》盡美矣，未盡善也。」注云：「謂未致太平。」是也。武王雖未太平，平定天下，四海貢職，比於文王之世，亦得假稱太平，故《魚麗》傳、《魚藻》箋皆云武王太平。比於周公之時，其實未太平也。太平又名隆平。隆平者，亦據頌聲既作，盛德之隆，故《嘉魚》、《既醉》、《維天之命》序及《詩譜》皆言太平。惟鄭《康誥》注云「隆平已至」，《中候序》云「帝舜隆平」。此要政洽時和，乃得稱也。此三章皆再起采采之文，明時婦人樂有子者眾，故頻言采采，見其采者多也。六者互而相須。

- 首章言采之、有之。采者，始往之辭；有者，已藏之稱，總其終始也。

- 二章言采時之狀，或掇拾之，或捋取之。

- 卒章言所成之處，或袺之，或襭之。

首章采之，據初往，至則掇之、捋之，既得則袺之、襭之，歸則有藏之。於首章先言有之者，欲急明婦人樂采而有子，故與采之為對，所以總終始也。六者本各見其一，因相首尾，以承其次耳。掇、捋事殊，袺、襭用別，明非一人而為此六事而已。

<font size=5 color=3498DB>采采芣苡，薄言采之。</font>****


<font size=4 color=9B59B6>（<font size=4 color=1ABC9C>传</font>采采，非一辭也。芣苡，馬舄。馬舄，車前也，宜懷任焉。薄，辭也。采，取也。<font size=4 color=1ABC9C>笺</font>云：薄言，我薄也。）</font>****


<font size=4 color=1ABC9C>疏</font><font><b>傳「芣苡，馬舄」。</b></font>○<font  size=4 color=1ABC9C>正義</font>曰：《釋草》文也。

- 郭璞曰：「今車前草大葉長穗，好生道邊。江東呼為蝦蟆衣。」
- 陸機《疏》云：「馬舄，一名車前，一名當道，喜在牛跡中生，故曰車前、當道也。今藥中車前子是也。幽州人謂之牛舌草，可鬻作茹，大滑。其子治婦人難產。王肅引《周書·王會》云：『芣苡如李，出於西戎。』王基駮云：『《王會》所記雜物奇獸，皆四夷遠國各齎土地異物以為貢贄，非《周南》婦人所得采。』是芣苡為馬舄之草，非西戎之木也。」

言宜懷任者，即陸機《疏》云所治難產是也。

○**箋 「薄言，我薄也」**。○<font  size=4 color=1ABC9C>正義</font>曰：毛傳言「薄，辭」，故申之言「我薄」也。「我」訓經「言」也，「薄」還存其字，是為「辭」也。言「我薄」者，我薄欲如此，於義無取，故為語辭。傳於「薄汙我私」不釋者，就此眾也。

- 《時邁》云：「薄言震之。」箋云：「薄猶甫也。甫，始也。」
- 《有客》曰：「薄言追之。」箋云：「王始言餞送之。」
- 以「薄」為「始」者，以《時邁》下句云「莫不震疊」，明上句「薄言震之」為始動以威也。
- 《有客》前云「以縶其馬」，欲留微子。下云「薄言追之」，是時將行，王始言餞送之。

- 《詩》之「薄言」多矣，唯此二者以「薄」為「始」，餘皆為「辭」也。

<font size=5 color=3498DB>采采芣苡，薄言有之。</font>****

<font size=4 color=9B59B6>（<font size=4 color=1ABC9C>传</font>有，藏之也。）</font> ****

<font size=5 color=3498DB>采采芣苡，薄言掇之。</font>****

<font size=4 color=9B59B6>（<font size=4 color=1ABC9C>传</font>掇，拾也。<font size=4 color=1ABC9C>音义</font>○掇，都奪反，一音知劣反。拾音十。）</font> ****

<font size=5 color=3498DB>采采芣苡，薄言捋之。</font>****

<font size=4 color=9B59B6>（<font size=4 color=1ABC9C>传</font>捋，取也。<font size=4 color=1ABC9C>音义</font>○捋，力活反。）</font> ****

<font size=5 color=3498DB>采采芣苡，薄言袺之。</font>****

<font size=4 color=9B59B6>（<font size=4 color=1ABC9C>传</font>袺，執衽也。<font size=4 color=1ABC9C>音义</font>○袺，音結。衽，入錦反，又而鴆反，衣際也。）</font> ****

<font size=5 color=3498DB>采采芣苡，薄言襭之。</font>****

<font size=4 color=9B59B6>（<font size=4 color=1ABC9C>传</font>扱衽曰襭。<font size=4 color=1ABC9C>音义</font>○襭，戶結反，一本作「擷」，同。扱，初洽反。）</font> ****

<font size=4 color=1ABC9C>疏</font><font><b>傳「袺執」至「曰襭」。</b></font>

○<font  size=4 color=1ABC9C>正義</font>曰：

- 《釋器》云：「執衽謂之袺。」
- 孫炎曰：「持衣上衽。」又云：「扱衽謂之襭。」
- 李巡曰：「扱衣上衽於帶。」
- 衽者，裳之下也。置袺，謂手執之而不扱，襭則扱於帶中矣。

<font size=5 color=3498DB>《芣苡》三章，章四句。</font>****


### [汉廣](#1)

[返回目录](#目录)

<font size=5 color=3498DB>《漢廣》，德廣所及也。文王之道被於南國，美化行乎江漢之域，無思犯禮，求而不可得也。</font>****


<font size=4 color=9B59B6>（<font size=4 color=1ABC9C>笺</font>紂時淫風遍於天下，維江、漢之域先受文王之教化。<font size=4 color=1ABC9C>音义</font>○漢廣，漢水名也。《尚書》云：「嶓塚導漾水，東流為漢。」被，皮義反。紂，直九反。殷王也。遍，邊見反。）</font>****


<font size=4 color=1ABC9C>疏</font><font><b>「《漢廣》三章，章八句」至「不可得」。</b></font>○<font  size=4 color=1ABC9C>正義</font>曰：作《漢廣》詩者，言德廣所及也。

言文王之道，初致《桃夭》、《芣苡》之化，今被於南國，美化行於江、漢之域，故男無思犯禮，女求而不可得，此由德廣所及然也。此與《桃夭》皆文王之化，后妃所讚，於此言文王者，因經陳江、漢，指言其處為遠，辭遂變后妃而言文王，為遠近積漸之義。

敘於此既言德廣，《汝墳》亦廣可知，故直云「道化行」耳。

此既言美化，下篇不嫌不美，故直言「文王之化」，不言美也。

言南國則六州，猶《羔羊序》云「召南之國」也。彼言召南，此不言周南者，以天子事廣，故直言南。彼論諸侯，故止言召南之國。

此「無思犯禮，求而不可得」，總序三章之義也。

**○箋「紂時」至「教化」**。○<font  size=4 color=1ABC9C>正義</font>曰：言先者，以其餘三州未被文王之化，故以江、漢之域為先被也。定本「先被」作「先受」，因經、序有江、漢之文，故言之耳。其實六州共被文王之化，非江、漢獨先也。

<font size=5 color=3498DB>南有喬木，不可休息。漢有遊女，不可求思。</font>****

<font size=4 color=9B59B6>（<font size=4 color=1ABC9C>传</font>興也。南方之木，美喬上竦也。思，辭也。漢上遊女，無求思者。<font size=4 color=1ABC9C>笺</font>云：不可者，本有可道也。木以高其枝葉之故，故人不得就而止息也。興者，喻賢女雖出遊流水之上，人無欲求犯禮者，亦由貞絜使之然。<font size=4 color=1ABC9C>音义</font>○喬木，亦作「橋」，渠驕反，徐又紀橋反。休息並如字，古本皆爾，本或作「休思」，此以意改爾。竦，粟勇反。「流水」，本或作「漢水」。）</font> ****

<font size=5 color=3498DB>漢之廣矣，不可泳思。江之永矣，不可方思。</font>****


<font size=4 color=9B59B6>（<font size=4 color=1ABC9C>传</font>潛行為泳。永，長。方，泭也。<font size=4 color=1ABC9C>笺</font>云：漢也，江也，其欲渡之者，必有潛行乘泭之道。今以廣長之故，故不可也。又喻女之貞絜，犯禮而往，將不至也。<font size=4 color=1ABC9C>音义</font>○泳音詠。泭，芳於反，本亦作「𣻜」，又作「桴」，或作「柎」，並同。沈旋音附。《方言》云：「泭謂之𥴖，𥴖謂之筏。筏，秦、晉通語也。」孫炎注《爾雅》云：「方木置水為柎筏也。郭璞云：「水中𥴖筏也。」又云：「木曰𥴖，竹曰筏，小筏曰泭。」𥴖音皮隹反。柎、筏同音伐。樊光《爾雅》本作 「柎」。）</font>****


<font size=4 color=1ABC9C>疏</font><font><b>「南有」至「方思」。</b></font>○<font  size=4 color=1ABC9C>正義</font>曰：木所以庇蔭，本有可息之道，今南方有喬木，以上竦之故，不可就而止息，以興女以定情，本有可求之時，今漢上有遊女，以貞絜之故，不可犯禮而求。是為木以高其枝葉，人無休息者；女由持其絜清，人無求思者。此言遊女尚不可求，則在室無敢犯禮可知也。出者猶能為貞，處者自然尤絜。

- 又言水所以濟物，本有泳思、方思之道，今漢之廣闊矣，江之永長矣，不可潛行乘泭以求濟，以興女皆貞絜矣，不可犯禮而求思。
- 然則方、泳以渡江、漢，雖往而不可濟，喻犯禮以思貞女，雖求而將不至。是為女皆貞絜，求而不可得，故男子無思犯禮也。
- 定本游女作遊。

**○傳「思辭」至「思者」。**○<font  size=4 color=1ABC9C>正義</font>曰：以泳思、方思之等皆不取思為義，故為辭也。

經「求思」之文在「遊女」之下，傳解「喬木」之下，先言「思，辭」，然後始言「漢上」，疑經「休息」之字作「休思」也。何則？詩之大體，韻在辭上，疑休、求字為韻，二字俱作「思」，但未見如此之本，不敢輒改耳。

《內則》云：「女子居內，深宮固門。」此漢上有遊女者，《內則》言「閽寺守之」，則貴家之女也。

庶人之女，則執筐行饁，不得在室，故有出遊之事。既言不可求，明人無求者。

定本「喬上竦」，無木字。

**○箋「不可」至「之然」。**○<font  size=4 color=1ABC9C>正義</font>曰：箋知此為「本有可道」者，以此皆據男子之辭，若恒不可，則不應發「不可」之辭，故云「本有可道」也。此箋與下箋互也。此直言不可者，本有可道，總解經 「不可」之文，遂略木有可息之道。箋下言渡江、漢有潛行、乘泭之道，不釋「不可」之文，是其互也。

然本淫風大行之時，女有可求，今被文王之化，遊女皆絜。此云絜者，本未必已淫，興者取其一象，木可就蔭，水可方、泳，猶女有可求。今木以枝高不可休息，水以廣長不可求渡，不得要言木本小時可息，水本一勺可渡也。

言「木以高其枝葉」，解傳言「上竦」也。

言女雖出遊漢水之上者，對不出不遊者言。

無求犯禮者，謂男子無思犯禮，由女貞絜使之然也。所以女先貞而男始息者，以奸淫之事皆男唱而女和。由禁嚴於女，法緩於男，故男見女不可求，方始息其邪意。《召南》之篇，女既貞信，尚有強暴之男是也。

**○傳「潛行」至「方泭」**。○<font  size=4 color=1ABC9C>正義</font>曰：「潛行為泳」，《釋水》文。

- 郭璞曰：「水底行也。」
- 《晏子春秋》曰：潛行逆流百步，順流七里。

「永，長」，《釋詁》文。

「方，泭」，《釋言》文。

- 孫炎曰： 「方，水中為泭筏也。」
- 《論語》曰：「乘桴浮於海。」注云：「桴，編竹木，大曰筏，小曰桴。」是也。

**○箋「漢也」至「不至」**。○<font  size=4 color=1ABC9C>正義</font>曰：此江漢、之深，不可乘泭而渡。《穀風》云「就其深矣，方之舟之」者，雖深，不長於江、漢故也。言「將不至」者，雖求之，女守禮，將不肯至也。

<font size=5 color=3498DB>翹翹錯薪，言刈其楚。</font>****

<font size=4 color=9B59B6>（<font size=4 color=1ABC9C>传</font>翹翹，薪貌。錯，雜也。<font size=4 color=1ABC9C>笺</font>云：楚，雜薪之中尤翹翹者。我欲刈取之，以喻眾女皆貞絜，我又欲取其尤高絜者。<font size=4 color=1ABC9C>音义</font>○翹，祁遙反，沈其堯反。「尤高絜」者，一本無「絜」字。)</font> ****

<font size=5 color=3498DB>之子於歸，言秣其馬。</font>****


<font size=4 color=9B59B6>(<font size=4 color=1ABC9C>传</font>秣，養也。六尺以上曰馬。<font size=4 color=1ABC9C>笺</font>云：之子，是子也。謙不敢斥其適己，於是子之嫁，我願秣其馬，致禮餼，示有意焉。<font size=4 color=1ABC9C>音义</font>○秣，莫葛反。《說文》云：「食馬穀也。」上，時掌反，下文同。餼，虛氣反，牲腥曰餼。）</font>****


<font size=4 color=1ABC9C>疏</font><font><b>「翹翹」至「其馬」。</b></font>○<font  size=4 color=1ABC9C>正義</font>曰：翹翹然而高者，乃是雜薪。此薪雖皆高，我欲刈其楚。所以然者，以楚在雜薪之中，尤翹翹而高故也。以興貞絜者乃是眾女，此眾女雖皆貞絜，我欲取其尤貞絜者。又言是其尤絜者，之子若往歸嫁，我欲以粟秣養其馬，乘之以致禮餼，示己有意欲求之。下四句同前。

**○傳「翹翹，薪貌」**。○<font size=4 color=1ABC9C>正義</font>曰：翹翹，高貌。傳言「薪貌」者，明薪之貌翹翹然。若直云高貌，恐施於楚最高者。此翹翹連言錯薪，故為薪貌。

- 《鴟鴞》云「予室翹翹」，即云「風雨所漂搖」，故傳曰：「翹翹，危也。」
- 莊二十二年《左傳》引逸詩曰「翹翹車乘」，即云「招我以弓」，明其遠，故服虔云：「翹翹，遠貌。」

○**箋「楚雜」至「絜者」**。<font  size=4 color=1ABC9C>正義</font>曰：薪，木稱，故《月令》云「收秩薪柴」，注云：「大者可析謂之薪。」下章蔞草亦云薪者，因此通其文。

楚亦木名，故《學記》注以楚為荊，

- 《王風》、《鄭風》並云「不流束楚」，皆是也。

言楚在「雜薪之中尤翹翹」，言尤明雜薪亦翹翹也。

○**箋「之子」至「意焉」**。<font  size=4 color=1ABC9C>正義</font>曰：《釋訓》云：「之子，是子也。」

- 李巡曰：「之子者，論五方之言是子也。然則『之』為語助，人言之子者，猶云是此子也。
- 《桃夭》傳云嫁子，彼說嫁事，為嫁者之子，此則貞絜者之子，
- 《東山》之子言其妻，《白華》之子斥幽王，各隨其事而名之。」

言「謙不敢斥其適己」，謂云往嫁，若斥適已，當言來嫁，所以《桃夭》、《鵲巢》、《東山》不為謙者，不自言己，說他女嫁，故不為謙也。

言「致禮餼」者，昏禮，

- 下達納采用雁，問名、納吉皆如之。納徵用玄纁、束帛、儷皮，是士禮也。

- 《媒氏》云「純帛無過五兩」，謂庶人禮也。

  欲致禮，謂此也。餼，謂牲也。昏禮不見用牲文，鄭以時事言之，或亦宜有也。

言「示有意」者，前已執謙，不敢斥言其適己。

言養馬，是欲致禮餼，示有意求之，但謙不斥耳。

<font size=5 color=3498DB>漢之廣矣，不可泳思。江之永矣，不可方思。翹翹錯薪，言刈其蔞。</font>****

<font size=4 color=9B59B6>（<font size=4 color=1ABC9C>传</font>蔞，草中之翹翹然。<font size=4 color=1ABC9C>音义</font>○蔞，力俱反，馬云：「蔞，蒿也。」郭云：「似艾。」音力侯反。）</font>****

<font size=4 color=1ABC9C>疏</font><font><b>傳「蔞，草中之翹翹然」。</b></font>○<font  size=4 color=1ABC9C>正義</font>曰：傳以上楚是木，此蔞是草，故言草中之翹翹然。

- 《釋草》云：「購，蔏蔞。」
- 舍人曰：「購一名蔏蔞。」
- 郭云：「蔏蔞，蔞蒿也。生下田，初出可啖，江東用羹魚也。」
- 陸機《疏》云：「其葉似艾，白色，長數寸，高丈餘。好生水邊及澤中，正月根牙生，旁莖正白，生食之，香而脆美。其葉又可蒸為茹。」是也。

<font size=5 color=3498DB>之子於歸，言秣其駒。</font>****

<font size=4 color=9B59B6>（<font size=4 color=1ABC9C>传</font>五尺以上曰駒。）</font> ****

<font size=4 color=1ABC9C>疏</font><font><b>傳「五尺以上曰駒」。</b></font>

<font  size=4 color=1ABC9C>正義</font>曰：

- 《廋人》云：「八尺以上為龍，七尺以上為騋，六尺以上為馬。」故上傳曰「六尺以上曰馬」。
- 此駒以次差之，故知五尺以上也。五尺以上，即六尺以下，故《株林》箋云「六尺以下曰駒」是也。
- 《輈人》注國馬謂種、戎、齊、道，高八尺。田馬高七尺，駑馬高六尺。即《廋人》三等龍、騋、馬是也。
- 何休注《公羊》云 「七尺以上曰龍」不合《周禮》也。

<font size=5 color=3498DB>漢之廣矣，不可泳思。江之永矣，不可方思。</font> ****

<font size=5 color=3498DB>《漢廣》三章，章八句。</font>****

[返回目录](#目录)